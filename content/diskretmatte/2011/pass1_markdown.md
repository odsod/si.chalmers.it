Pass 1: Logik
=============

Lite predikatlogik och kvantorer
---------------------------

Betrakta mängden av alla paket som ligger under julgranen, samt följande utsagor:

+ Minst ett gult paket är till mig
+ Alla gula paket är tomma
+ Inget stort paket är tomt

### Lite symbolisk form

Skriv utsagorna på symbolisk logisk form.

### Lite venndiagram

Illustrera utsagorna med hjälp av ett venndiagram.

### Lite fler slutsatser

Vad kan du dra för ytterligare slutsatser med hjälp av utsagorna?

Lite tautologier
----------------

Vilka av följande logiska formler är tautologier?

+ \\( (P \rightarrow Q) \vee (Q \rightarrow P) \\)

+ \\( (P \wedge (P \rightarrow Q)) \rightarrow Q \\)

+ \\( (P \wedge Q \wedge \neg R) \rightarrow (R \rightarrow \neg (P \wedge Q)) \\)

*Tips: Använd sanningstabeller!*

Lite utsagor
------------

Betrakta följande predikat:

$$Q(x,y,z) : x^2 + y^2 \geq z^2$$

Vilka av följande utsagor är sanna? Motivera varje svar.

+ \\( \forall x : \forall y : \forall z : Q(x,y,x) \\)

+ \\( \forall x : \forall y : \exists z : Q(x,y,x) \\)

+ \\( \exists x : \exists y : \forall z : Q(x,y,x) \\)

+ \\( \forall x : \exists y : \exists z : Q(x,y,x) \\)

+ \\( \forall x : \forall y : \exists z : Q(x,y,x) \\)

I samtliga fall gäller: \\( x,y,z \in \mathbb{R} \\).

Lite däggdjur
-------------

Antag att vårt universum är mängden av alla djur.

Betrakta följande predikat:

+ \\( D(x) \\) : x är ett däggdjur

+ \\( H(x) \\): x är en hund

+ \\( A(x) \\): x är en anka

+ \\( T(x,y) \\): x är tyngre än y

Formulera följande påståenden med hjälp av kvantorer och ovanstående predikat:

+ Alla hundar är däggdjur
+ Inga hundar är ankor
+ Det finns ett däggdjur som är tyngre än alla hundar
+ Det finns en anka som är lättare än alla hundar
